14 crisi-om Nuncuruonu

cernit Justiusque judicat, atque Tua Majestas? Sensit hoc vel communis omnium
hostis, qui tot adversitatibuS, tot incommodiS‚ tot hostium insidiis tantisque praeliis,
tentavit a fidei negotiis animum tuum remorari : quamvis non potuerit efficere quin
Ecclesiae et fidei curam, omnium regnorum tuorum curis anteferres. Propterea
etiam, quod certum est, angelis suis Deus mandavit de te, ut custodiant te in om-
nibus viis tuis, excitans etiam piorum mentes et mandans ut pro te orent, qui unus
pro omnibus omniumque salute, et maxime ut Dei cultus honorque non intereat,
desudas. Dedit tibi Deus victorias hostium non paucaS, tamque speciosas quam
gloria plenas : quibus tamen haudquaquam elatuS, non tibi, sed illi qui dedit,
triumphos instituisti. Eripuit te non semel a nece tibi meditata, nec a paucis
haereticorum doliS, ne circumveniri posseS‚ immunem servavit. Nam et in Princi-
pum comitiis et in imperii ceteris vel edictis vel sanctionibus ita se Tua gessit
Majestas, ut ne exiguam quidem Serenitatis Tuae fulgor nebulam admitteret. Nemo
tam carus amicu8‚ nemo tam ferox hostiS, quem in fidei aut justitiae respexeris
negotio. Et licet ingens omnium semper haereticorum fuerit studium, suis pestiferis
dogmatibus longe lateque mundum inficere, idque acriter moliri, quo reges suorum
dogmatum depravarent contagionibus (quando facile hinc subditos aut seduci aut
cogi posse arbitrantur ut ab orthodoxorum communione desciscant, postquam capita
rectoresque illis reddiderint corruptos); nullae tamen te fraudes circumvenire potu-
erunt, quin vel impiorum technas perspicereS, vel insidias caveres, Ariana haeresis
olim totum cito pervasit orbem : quandoquidem ii qui fidei maxime debebant opi-
tulari, ab ejus integritate primi deficiebant. Non ignorabant haec nostri quoque
haeretici, haud parum feliciter putantes suam navare operam, dum nonnullos prin-
cipes eo dementarunt, ut a se suisque subditis pietatem prorsus omnem profligarent.
Verum nihil adeo illos male habuit, quam quod Imperatorem haberent germane
v christianum. Sed quid non subvertere quaerit humana temeritas? Nihil non ten-
tatum est, licet omnia frustra, ut orbis universi Princeps invictissimuS‚ proh pudori
in apostatae verba Juraret Lutheri. Multo revera varioque conatu impiorum desu-
darunt ingenia, quo sincerissimum juxta ac potentissimum suis te laqueis potuissent
irretire. At fidei castitate pariter ac prudentia, quam multos vel ecclesiasticos
superasti! Non pectus in te offenderunt arundineum, quod molli cederet vento,
aut quod ad aurae flatum quemlibet huc illucque flecteretur ε quin potius, quod
optimo Principe et praecipue Imperatore‘dignissimum est, continuo te consultantem,
maximopereque enitentem quomodo alii quoque vel incorrupti ab hac labe ma-
neant, aut qui seducti sunt, queant revocari. Pro hac re jampridem regna et delicias
et corporis quietem posthabuisti3 pro hac re dilectam conjugem caraque pignora
reliquisti, nec viribus nec opibus parcens. Cujus animum, cujus edicta, conatus
atque sudores, etsi non pari quo debuissent honore Principum plerique venerati
sint, id tamen hac tua pietate factum est, ut vel non quantum velint liceat impiis
debacchari. Unde sacrae huic devotioni propemodum soli acceptum referimus, quod
in universum omnia non pessum eant ε quippe qui non minus orationibus ac jejuniis
mundum propugnas quam armis5 atque unus propterea, ad exterminandos Amale-
citaS, et Moysis et Josue partes agis. Fecerunt hoc idem olim piissimi quoque prin-
cipoe, Constantinus, Theodosius, Carolus, reliquique avi tui: quorum tu sceptra

