srisrom umcuraronui 11

aut plane abrogandis ac novis denuo instituendis, consulto opus esse generali Con-
cili0, negare quis poterit? Nam etsi de his quae fidei sunt, de his quoque de
quibus semel pronuntiavit Ecclesia, dubitari non debeat; expedit tamen non raro,
propter mutationes temporum et hominum, ea quoque quae olim et probe instituta
fuerant et religiose servabantur, nunc aut moderari, aut mutari, aut penitus tolli:
praesertim ubi praecepta solum in animarum sunt laqueum, puta quae a nemine
servantur, aut, ut venatio pecuniaria possit suspicari, pro nummis relaxantur. Cer-
tissimum est, quod Beatitudini Tuae non minus ac piis omnibu5‚ bonarum institu-
tionum sive abusus sive contemptae, aeque ut impietates displicent : quandoquidem
tam multis bonae etiam spei hominibus, haec ansam praebent ab Ecclesiae unitate
ab obedientiaque Romana ut desciscant. Haec ita esse quum nemo ignoret, quis
est qui suas foeditates non propugnet, vel saltem‘ mordicus teneat? Crebrescunt
mala, augenturque quotidie3 spernitur clerus ς exosa habentur monasteria. Sed
interim nihilo minus ab omni clero ita vivitur, ut vita eorum scandalizans, prorsus
indigna sit quae diligatur. Praestet laicis clerus bene vivend0, et suis tunc gaudeat
immunitatibus. Verum, Beatissime Pater, haec quidem lugemus, sed mederi non
possumus. Tuum est remedium ponere. Tuum est, o Pater, qui gregis dominici
es pastor et custos, omnes ad universale incendium exstinguendum, quemadmodum
olim a Patribus factitatum est, convocare. contagiosa haec lues longius grassata
est, quam ut absque generali reformatione possit eradicari. Adest nunc tempus
ad hoc maxime opportunum, nempe quando quum haeretici tum omnes Concilium
universale desiderant. Siquidem nisi mores corrigantur omnium statuum, maxime
autem praelatorum, frustra speratur ut haereses abrogentur. Accedit praesidiO, quod
Imperatorem , habemus christianissimum juxta ac potentissimum : qui ut nemini
Justa negat, ita pontificibus et clero maxime quae sunt illorum tribuit. Quem nisi
haberemuS, Beatissime Pater, de fide, de Dei cultu, de religione, de obedientia
denique Romanae Ecclesiae, penitus jam actum foret. Verum (ut dixi) Imperatorem
hahemus, cujus et boni ament virtutem, et mali tremant potentiam. Nam quis a
mille annis, religione, justitia, pietate, integritate, ut opes interim, potentiam regna·
que taceam, hunc Imperatorem vicit unquam ‘f Quis fide, mansuetudine, prudentia,
Carolum V (quem divina utinam virtus faciat nobis immortalem) antecessit? Imo
quis comparari meruit? Ut et haec addamuS‚ Romanam Sedem quis adeo veneratus
est? Quanta pietas in Deum, vel inter baec tempora pessima, in eo hactenus enituit?
Quanta religio, quam sincera devotio in ips0, inter impios etiam et in Deum pariter
ac Ecclesiam perfidos, perseveravit? Hic quum perinde Concilium desideret, nec illo
plus Ecclesiae reformationem quispiam optet, utputa qui pro Deo, pro fide, pro
Ecclesia, pro pace et tranquillitate imperii, et opes et vires ultro impendat, labores
et contemptum sustineat, inobedientiam atque rebellionem suorum dissimulet ε
quid, putas, faciet, si universae Ecclesiae coetus conveniat, si de moribus sanctis, si
de piis dogmatibus, si de abusibus tollendiS, si de corrigendis vitiis tractetur? Hac-
. tenus fere solus pro his, a consorte imperii, a prolibus, a patria, ab amicis, a subditis
pene exsul, et saepe inter inobedientes ut alienuS, quum sit princeps omnium,
desudat : quid faciet, quum patrem Ecclesiae, quum Christi vicarium, propter
Ecclesiae reformationem viderit se humiliare, gloriam spernere, pecunias contem-

