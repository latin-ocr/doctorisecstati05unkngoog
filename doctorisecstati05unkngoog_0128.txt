 

 

112 raoaeumu

entia ipsa quae donum est : quae sapientia quoad gradum suum ac statum perfectum,
nominatur mystica theologia, de qua divinus Dionysius in libro Mysticae theologiae
disseruit. Est item sapientia quaedam naturaliS, philosophica, acquisita : de qua tractant
philosophi3 in cujus actu contemplativam felicitatem Aristoteles statuit decimo Ethico-
rum, qui et metaphysicam theologiam appellat.

At vero increata Sapientia, Verbum aeternum, Unigenitus Patris, nostrae mortalitatis
tegimen assumere est dignata, ac nostrae naturae indumento operta, umbram quamdam
projecit a se ac diffudit in terram, hoc est doctrinam suam et fidem ac evangelicam
legem nostrae imbecillitati et capacitati contemperatam, proportionatam, aptatam,
tanquam infinitae lucis ac luminositatis suae radium quasi obnubilatum, atque immen-
sae suae superaestuantissimae dilectionis flammam fumantem ac scintillantem. Evange-
lica quippe doctrina variis similitudinibuS, parabolis et figuris est involuta, ipsaque
fides cognitio est obscura, quemadmodum nobis connaturale est per sensibilia ad
immaterialium notitiam ac divinorum amorem ascendere ac deduci. Interim, ex Christi
documentis in quatuor Evangeliis exaratiS, tanquam ex fontibus SalvatoriS, hausta,
sumpta, derivata et edita sunt innumerabilia pene volumina Patrum et catholicorum
doctorum Ï„ ex quibus fluxit rivus ingena, fluvius copiosuS, aqua redundans ac limpida,
puta liber Sententiarum, ex Patrum codicibus compilatus. Ex quo demum profluxerunt
rivuli doctrinarum, fluenta scientiarum quamplura, videlicet scripta et commentaria
scholasticorum doctorum super librum Sententiarum :quorum sapientialia dicta nuper
in unum collegi,quatuor volumina grandia ex eisdem compingens super quatuor libros
Sententiarum praeclarOS.

Postremo, quoniam omnia illa perlegere memoriterque tenere difficile est nec
omnibus vacans, intendo in isto opusculo ex illis summatim quaedam perstringere,
utiliora et pulchriora in unum redigere, ac theologiae compendium compilare, quod
Elementatio theologica poterit appellari.

 

